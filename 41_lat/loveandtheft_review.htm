<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">

<html>



<head>
<meta HTTP-EQUIV="Content-Type" CONTENT="text/html; charset=windows-1252">
<!-- Minus AutoDato -->
<meta NAME="Template" CONTENT="C:\PROGRAMMER\MICROSOFT OFFICE\OFFICE\html.dot">
<title>&quot;Love and Theft&quot; - an appreciation</title>
<link rel="stylesheet" type="text/css" href="../css/general.css">
</head>

<body LINK="#0000FF" VLINK="#800080">


<p ALIGN="CENTER">«En dag over jorden <br>
er en god dag»</p>


<p ALIGN="CENTER">Bob Dylans «Love and Theft»</p>

<p ALIGN="CENTER">Eyolf &Oslash;strem</p>
<em>

<p>[Anmeldelsen er under publisering i tidsskriftet <em>Transfiguration. Nordisk tidsskrift
for kunst og kristendom</em>. Kursiverte kommentarer i klammeparenteser tilsvarer
originalartikkelens fotnoter.]</p>

<hr>
</em>

<p ALIGN="JUSTIFY">Bob Dylan &#150; «generasjonens r&oslash;st» på 1960-tallet, den
selvutnevnte sig&oslash;yneren og skilsmissepoeten på 1970-tallet, den svovelosende profeten
rundt 1980, som gjennom en serie middelmådige plater i årene som fulgte mistet alt hva
han måtte ha hatt igjen av kommersiell status &#150; hva har han å komme med i dag,
f&oslash;rti år etter at han entret scenen? Ikke så rent lite, faktisk.</p>

<p ALIGN="JUSTIFY">I 1997 kom Dylan ut med <em>Time Out Of Mind</em>, som ikke bare ble hans
mest-selgende plate noensinne, men som også h&oslash;stet lovord såvel fra kritikere som fra
trofaste tilhengere. Oppf&oslash;lgeren <em>Love and Theft</em> har allerede lagt seg på toppen
av bestselgerlistene, og alle urolige forutanelser om at Dylan skulle gj&oslash;re som han har
hatt for vane: å f&oslash;lge opp et mesterverk med en uengasjert pinlighet, er blitt gjort
kraftig til skamme. Det f&oslash;lgende er en håndfull refleksjoner over noen av temaene på
platen.</p>


<p ALIGN="JUSTIFY">Dylan og kristendommen, kvinnen og kjærligheten</p>


<p ALIGN="JUSTIFY">Da Dylan i 1979 ga ut platen <em>Slow Train Coming</em> inneholdt den en
stor overraskelse for de fleste: den protestsangeren og beatniken, som dessuten
opprinnelig var j&oslash;de, var blitt omvendt til kristendommen, og dét en av de mest ekstreme
evangeliske retningene, the Vineyard Fellowship i California. Budskapet som formidles på <em>Slow
Train Coming</em> og de to f&oslash;lgende platene <em>Saved </em>og <em>Shot of Love</em>, er
kompromissl&oslash;st. Tekstene, særlig på <em>Slow Train</em>, er gjennomsyret av en
overbevisning om at vi lever i endetidene og at dommedag er nært forestående. </p>

<p ALIGN="JUSTIFY">Nå gikk det ikke slik (selv om Dylan selv så hendelsene i Afghanistan
i 1980 som en bekreftelse på sin utlegning av Åpenbaringens endetidsprofeti), og den
opprinnelige gl&oslash;den gikk etterhvert over i en mer nyansert kristendomsforståelse som
rommet mer enn dystopier og overlykkelig evangelisering. I årene siden har Dylans
religion vært emne for mange hete spekulasjoner. I den grad religi&oslash;se emner har
forekommet i hans tekster, har trådene like mye gått til j&oslash;disk som til kristent
tankegods. [<em>Infidels (1983) inneholder sangen «Neighbourhood Bully», som er et åpent
forsvar av Israel; «Not Dark Yet» fra Time Out Of Mind (1997) inneholder et direkte
sitat fra en talmudisk rabbiner, det samme gjelder Dylans takketale på Grammy-gallaen i
1991.</em>] Samtidig har han i flere sammenhenger klart sagt seg stå utenfor organiserte
religi&oslash;se sammenhenger: «I find the religiosity and philosophy in the music. &#133; I
don&lsquo;t adhere to rabbis, preachers, evangelists, all of that. I&lsquo;ve learned more
from the songs than I&lsquo;ve learned from any of this kind of entity. The songs are my
lexicon. I believe in the songs.» (Newsweek, 6. okt. 1997.)</p>

<p ALIGN="JUSTIFY">Flere forfattere har pekt på et annet tema som synes å ha vært
ul&oslash;selig knyttet til Dylans religi&oslash;sitet: kvinnen og kjærligheten. Dylans
frelseshistorie kan samtidig ses som en historie om utviklingen av Dylans forhold til
disse to, som for Dylan henger n&oslash;ye sammen. Ikke bare var det rent konkret gjennom en
kvinne (skuespilleren Mary Alice Artes) som Dylan kom i direkte kontakt med den
evangeliske kristendommen. Dette er dessuten et tema som går igjen i flere sanger både
fra omvendelsesperioden og fra årene f&oslash;r: forl&oslash;sningen, frelsen gjennom den kj&oslash;delige
kjærligheten. I en sang som «Shelter from the Storm» fra <em>Blood on the Tracks </em>(1975)
gir Dylan jeg-personen kristologiske overtoner («In a little hilltop village they gambled
for my clothes &#133; &lsquo;Come in,&lsquo; she said, &lsquo;I&lsquo;ll give you shelter from
the storm&lsquo;»), mens koblingen mellom jordisk, kj&oslash;delig kjærlighet og frelsen er
eksplisitt også i sangene etter omvendelsen («Change My Way Of Thinking» på <em>Slow
Train Coming</em>, 1979: «I got a God-fearing woman, One I can easily afford / She can do
the Georgia Crawl, She can walk in the spirit of the Lord»).[<em>Innholdet i uttrykket
«the Georgia Crawl» er uklart, utover at det har seksuelle anspeilinger. Dylan har
antakelig hentet det fra Blind Willie McTells «Broke Down Engine», som han spilte inn
tidlig på 90-tallet: «What made me love my woman, she can really do the Georgia Crawl.»</em>]</p>


<p ALIGN="JUSTIFY">Å analysere Dylan-tekster</p>
<font FACE="Garamond">

<p ALIGN="JUSTIFY">Dylan får gjerne æren for å ha bragt <em>meningen </em>inn i
populærmusikken gjennom sine tekster. Det er dog ikke det samme som å si at det alltid
er klart hva tekstene <em>betyr</em>. Dylans poetikk bygger tvert imot på en motstand mot
entydige betydninger; i stedet setter han sammen tilsynelatende usammenhengende bilder,
skikkelser og situasjoner i en collage som blir forvirrende om man leter etter tekstenes
mening. Lar man derimot det fare, er det lettere å komme innpå Dylans teknikk: noe av
hans storhet som dikter ligger i evnen til å forsyne lytteren med et nett av
assosiasjoner og halvt gripbare sammenhenger, på en måte som som imiterer hvordan tanken
fungerer, og som derfor gir lytteren et utgangspunkt for å <em>skape</em> mening, som går
langt utover hva som kan formidles av &lsquo;meningsfulle&lsquo; tekster som sier hva de vil
ha sagt, men intet mer. </p>

<p ALIGN="JUSTIFY">En av de oftest omdiskuterte sangene er «Desolation Row» (1965), og
den får stå som eksempel såvel på Dylans teknikk som på mitt analytiske utgangspunkt.
Teksten begynner: «They&lsquo;re selling postcards of the hanging, they&lsquo;re painting
the passports brown. The beauty-parlor&lsquo;s filled with sailors, the circus is in
town.» Persongalleriet som glir forbi, er lett surrealistisk: Einstein forkledd som Robin
Hood, Dr. Filth med hele sin verden i en lærkopp, d&oslash;dsromantikeren Ophelia, Askepott som
gatefeier, og Ezra Pound og T. S. Eliot som slåss på kommandobrua på Titanic. Hva <em>betyr</em>
disse brunmalte pass? Er det en grandios metafor for undertrykkelsen i det moderne
samfunn, et uttrykk for kunstens situasjon, eller noe helt annet? Det er ikke så lett å
si, f&oslash;rst og fremst fordi Dylan vanligvis nettopp ikke henter sine metaforer fra
koherente motivkretser som muliggj&oslash;r sammenhengende tolkninger der motivene st&oslash;tter
hverandre. Jeg foretrekker derfor heller en simplistisk tolkningsmodell, der «brune
pass» betyr «brune pass», Askepott er Askepott og Romeo er Julias elsker, og så se hva
som hender. Det er ikke så enkelt som det h&oslash;res ut: for å kunne gj&oslash;re det, må vi
f&oslash;rst vite hva et brunt pass er, og det innefatter alle de assosiasjoner vi hver især
noen gang har hatt til hvert av ordene, koblingen mellom dem og mellom likartede begrep
som uvilkårlig aktualiseres gjennom sammenstillingen av dem: &lsquo;brunt pass&lsquo; blir
da for eksempel til «farge &#150; identitet &#150; dokument» osv., med alle de lag av
symbolikk som hvert av disse bringer med seg &#150; kort sagt: en uendelig kjede av
meningssammenhenger som egentlig ikke kan avgrenses; den omfatter til syvende og sist hele
vår virkelighetsforståelse, sett fra et gitt perspektiv: de brune passenes. </p>

<p ALIGN="JUSTIFY">Det er vanligvis ikke givende å strekke et slikt tolkningsunivers ut
over den enkelte sangen selv og de referenser til noens virkelighet den inneholder. [<em>«Dylanologen»
A. J. Weberman, som hadde nær (for nær, if&oslash;lge Dylan) omgang med Dylan tidlig på
70-tallet, har gjort fors&oslash;k på å lese inn et konsekvent symbolspråk i Dylans tekster,
slik at 'rain' alltid betyr 'krig' osv., men det kan ikke betraktes som annet enn et
kuriosum. En viktig bestanddel i unders&oslash;kelsen besto av en metodisk gjennomgang av Dylans
s&oslash;ppel, på jakt etter forkastede skriblerier og . Webermans tolkninger springer ut av en
besettelse etter å bevise at Dylan er narkotikamisbruker og har AIDS. Hans analyser var
en stund tilgjengelige på web-siten www.dylanology.com, men han har ikke hatt råd til å
opprettholde den etter at han havnet i fengsel - for narkotikaovertredelser.</em>] En
nærlesning av <em>Love and Theft</em> synes derimot å muliggj&oslash;re en tolkning av hele
platen som en mer eller mindre sammenholdt helhet, der visse sentrale motiv dukker opp i
sang etter sang og vever seg rundt og i hverandre platen igjennom: grunnmotivene er de
samme, men der deres val&oslash;r kastes om: det viktige blir uviktig, det ufarlige blir farlig,
og det som står tilbake når sangen er slutt forandres, alt etter hvilke motiver som
sammenkobles. Iblant stilles flere motiver sammen i et handlings- og idémettet narrativ
av stor dramatikk, iblant stopper «handlingen» opp, og verden betraktes fra ett enkelt
perspektiv &#150; godt eller ondt &#150; som får dominere fullstendig. Det kan kanskje
lignes med ariens funksjon i operaen: rollefiguren trer ut av handlingen for et &oslash;yeblikk
og gjengir sitt syn på saken fra <em>sitt</em> perspektiv.</p>

<p ALIGN="JUSTIFY">Denne motiviske veven strekker seg også utenfor sangene på platen og
inkluderer såvel Dylans tidligere produksjon som deler av et mer generelt vestlig
symbolunivers, fremfor alt det kristne og det amerikanske og ikke minst sammenkoblingen av
disse: kristningen av «Americana».[<em>Det er ikke tilfeldig at Dylan i de senere år har
innlemmet en rekke sanger av den ur-kristne og ur-Amerikanske bluegrass-gruppen Stanley
Brothers i sitt repertoar, med tekster som «Hallelujah, I'm ready to go», «I'm the Man
Thomas» (&quot;Look at these nail scars here in my hand&quot;)</em>]</p>

<p ALIGN="JUSTIFY">Hva som f&oslash;rst og fremst gj&oslash;r det legitimt å ta til en slik
analysemodell, som ellers lett kan forfalle til en selvoppfyllende jakt på skulte
sammenhenger, er at en slik teknikk har en forl&oslash;per i Dylans egen produksjon. Den stort
anlagte filmen <em>Renaldo &amp; Clara </em>fra 1978 er komponert rundt motiver, karakterer,
farger, symboler. Allen Ginsberg var vitne til prosessen og forklarer arbeidsmåten slik: </p>

</font><dir><font FACE="Garamond">
  </font><font FACE="Garamond" SIZE="2"><p ALIGN="JUSTIFY">Han hadde omtrent 110 timer eller
  mer med film, og han så gjennom alt sammen. Så innf&oslash;rte han alle scenene på
  kartotekkort, if&oslash;lge visse forutbestemte ideer han hadde da han overvåket filmingen.
  Bestemte temaer: Gud, rock&lsquo;n&lsquo;roll, kunst, poesi, ekteskap, kvinner, sex, Bob
  Dylan, poeter, d&oslash;den &#150; kanskjer atten eller tjue tematiske områder. Så innf&oslash;rte
  han også alle de forskjellige rollefigurene på kartotekkort, og scenene. Han noterte
  også de dominerende fargene &#150; blå eller r&oslash;d &#133; og visse andre bilder som går
  gjennom hele filmen, som rosen og hatten, og indianere &#150; amerikanske indianere &#150;
  så han til slutt hadde et register over alt det. Og så gikk han gjennom det hele enda en
  gang og begynte å komponere det, tematisk, og vevde disse spesielle kompositoriske
  referansene inn og ut. Så det er kompositorisk, og ideen var ikke å ha en «handling»,
  men å ha en komposisjon av disse temaene. [<em>Sitert fra Clinton Heylin: Bob Dylan:
  Behind the Shades. Take two, Penguin Books, s. 460.]</em></p>
</font></dir>


<p ALIGN="JUSTIFY">Tre slike motivene på <em>Love and Theft</em> vil jeg trekke fram
spesielt. De kan kalles: Apokalypsen, Elven og Kjærligheten. Underveis kommer det til å
dukke opp flere andre.</p>


<p ALIGN="JUSTIFY">Apokalypsen</p>


<p ALIGN="JUSTIFY">Det apokalyptiske er det bærende motivet i to av sangene, som også
kan betraktes som stolpene som albumet og dets motiviske tråder spinnes rundt:
«Mississippi» og «Highwater (for Charley Patton)». [<em>At platen kom i butikkene om
morgenen den 11. September 2001, samme dag og samme time som attentatet mot World Trade
Center i New York, gj&oslash;r selvf&oslash;lgelig det sterke apokalyptiske preget enda mer
påfallende, men som nevnt har dette vært et sentralt tema for Dylan gjennom hele hans
karriere.</em>] Den ytre forbindelsen mellom disse to sangene er tydelig: Highwater tar
utgangspunkt i Charley Pattons beskrivelse av den store oversv&oslash;mmelsen i Mississippi i
1927 &#150; apokalypsen i amerikansk versjon [<em>Charley Patton (1891-1934) var en av
Delta-bluesens fedre (for biografiske referanser, se f.eks. Robert Santelli: The Big Book
of Blues: A Biographical Encyclopedia, London: Pavilion, 1994.. Hans livsf&oslash;rsel f&oslash;lger
alle klisjeene for en «blues-man»: han var rå og b&oslash;llete, slåss gjerne, drakk tungt,
hadde åtte koner og tilbrakte en tid i fengsel, og hans gitarstil og sangteknikk fikk en
enorm innflytelse på nær sagt alle bluesmusikerne i generasjonen som fulgte, og er både
direkte og indirekte et viktig forbilde for Dylans egen blues-stil. Pattons «High Water
Everywhere» er en lang, malerisk beskrivelse av flomkatastrofen, også dette et tema som
Dylan tidligere har behandlet (bl.a. i «Crash on the Levee» og den parodiske «The Big
Flood», begge fra 1967)</em>]. I begge sangene er dette elementet fremtredende. I
Highwater er det den gjennomgående tråden, som får dominere i den grad at de positive
trådstumpene som smettes inn, mister sin tydelige godhet og blir i stedet vrengebilder: <em>Dans</em>:
«You dancing with whom they tell you to, or you don&lsquo;t dance at all» [<em>De
offisielle tekstene til Love and Theft er ennå ikke tilgjengelige. Alle sitat er derfor
mine egne, uoffisielle transkripsjoner fra platen, og de kan inneholde feil</em>]; <em>Kunsten</em>:
«I can write you poems, make a strong man lose his mind»; <em>Rettferdigheten</em>:
«Judge says to the High Sherriff: «I want him dead or alive, either way, I don&lsquo;t
care»; <em>Gud</em>: «I&lsquo;m preaching the word of God, I&lsquo;m putting out your
eyes». Kjærligheten beholder tilsynelatende sine gode konnotasjoner («I just can&lsquo;t
be happy, love, unless you&lsquo;re happy too»), men samtidig er dette et tvetydig
budskap: det sies ikke at noen faktisk er glad, bare at <em>han </em>ikke kan være glad om
ikke <em>hun </em>er det, og sett i sammenheng med den dystre stemningen i sangen, er det
ingen grunn til at hun skal være det. Det eneste som består er truselen om det
ikke-bestående, &oslash;deleggelsen, det apokalyptiske, hamret inn gjennom refrengene:
«It&lsquo;s tough out there», «Things are breaking up out there», «I don&lsquo;t
care», «It&lsquo;s bad out there», «It&lsquo;s rough out there».</p>

<p ALIGN="JUSTIFY">Samtidig er det ikke <em>bare </em>en sang om en naturkatastrofe. Den
rent fysiske ulykken brukes snarere som metaforisk utgangspunkt for sangens egentlige
tema: hvordan mennesker reagerer og interagerer når de er overlatt til seg selv i en
presset situasjon (det være seg flom eller kjærlighet), der denne får dominere: «
&lsquo;Don&lsquo;t reach out for me,&lsquo; she said, &lsquo;Can&lsquo;t you see I&lsquo;m
drowning too?&lsquo;»</p>

<p ALIGN="JUSTIFY">Highwater er en monotematisk sats, både lyrisk og musikalsk. På samme
måte som katastrofestemningen får dominere tekstinnholdet, er også lydbildet m&oslash;rkt og
monotont. Versene domineres av en ensom banjo, som ikke f&oslash;rst og fremst (men også det)
er en reminiscerende gest til Patton og delta-bluesen; like mye understreker den
ensomheten og håpl&oslash;sheten i selve sangen: den fyller sin del av lydbildet, langt over
det &oslash;vrige klangfeltet og uten noen kontakt med det, der dens maniske klimpring over en
liggende akkord blir som et bilde på marerittsituasjonen der man springer og springer
uten å komme noe sted. Refrengene akkompagneres av omin&oslash;se tordendr&oslash;nn fra trommer og
dype mannsstemmer. </p>


<p ALIGN="JUSTIFY">Elven</p>


<p ALIGN="JUSTIFY">«Mississippi» er dramatisk annerledes, tross det felles
utgangspunktet. Også her danner det apokalyptiske rammen for berettelsen, etablert
allerede i andre linje: «Your days are numbered an so are mine &#133; Nowhere to
escape,» og: «Sky full of fire, pain pouring down». Sangen kulminerer med forlis og
d&oslash;d: «Well, my ship's been split to splinters and it's sinking fast. I'm drowning in the
poison, got no future, got no past.»</p>

<p ALIGN="JUSTIFY">Likevel er «Mississippi» i bunn og grunn en positiv, livsbejaende
sang. Forskjellen merkes ikke minst i musikken: Highwater m&oslash;rk og tung, Mississippi med
en av de ganske få oppadgående basslinjene i Dylans produksjon, og et i det hele tatt
mye lysere lydbilde. Men det er de tekstlige forskjellene som er virkelig interessante.
Igjen er katastrofesituasjonen nærmest å tolke som en mellommenneskelig tilstand, men
til forskjell fra «Highwater»s isolerte skjebner, er det denne gangen kommunikasjonens <em>mulighet
</em>som utforskes. Elven er fortsatt oversv&oslash;mmelsens og drukningens elv, men brukes
samtidig eksplisitt som et bilde på grenseoverskridelsen («I crossed that river just to
be where you are», tredje vers). Sammenf&oslash;rer man de to, får man et komplekst bilde av
nærhetens farlighet &#150; en mellommenneskelig versjon av de 70.000 favners dyp, om man
så vil: å nærme seg et annet menneske er en frivillig sak («some people will offer you
their hand, and some won&lsquo;t», som det heter i andre vers), men gj&oslash;r man det,
innebærer det en fare, man betreder ukjent territorium, og det er heller ingen vei
tilbake («You can always come back, but you can&lsquo;t come back all the way», 3. vers).
</p>

<p ALIGN="JUSTIFY">Det ser ut til å skje en utvikling i l&oslash;pet av sangen, når det
gjelder kommunikasjonens mulighet, fra f&oslash;rste versets «We&lsquo;re all boxed in» til
siste versets «Stick with me baby, stick with me anyhow». Denne går gjennom innsikten
«All my powers of expression, my thoughts so sublime, could never do you justice in
reason or rhyme» [<em>Dette kan tolkes som ennå et av de småmotiv som går igjen på
platen, som kanskje går tilbake på Petrarcas Canto 332 (Mia benigna fortuna): I miei
gravi sospir non vanno in rime, e 'l mio duro martir vince ogni stile («og mine tunge
sukk lar seg ikke oversette i rim, og min harde skjebne beseirer enhver stil»). I
«Mississippi» inntar fortelleren Petrarcas standpunkt: kjærligheten kan ikke beskrives
i dikt, mens i «Bye And Bye» fastslås det, tilsynelatende likefrem, at «I'm singing
love's praises in sugar-coated rhyme» (se videre nedenfor). Det er ikke åpenbart at
Dylan har kjent til disse linjene hos Petrarca, men det finnes faktisk en mer eller mindre
direkte kobling, som i hvert fall gir mulighet for spekulasjon: i «Tangled Up in Blue»
(1975) f&oslash;lger jeg-personen med en kvinne hjem, hvor hun leser h&oslash;yt for ham fra en
diktbok «written by an Italian poet from the thirteenth century». Nå levde jo ikke
Petrarca på 1200-tallet, men i et intervju har Dylan, på sin sedvanlige,
anti-intellektuelle måte, antydet at dikteren heter «Plutharch». Også tematisk synes
Petrarca å være en nærliggende kandidat, med sitt personlige, kontrastrike forhold til
Kvinnen, ikke ulikt det som Dylans uttrykker i andre av sine sanger. At den siterte linjen
har hatt en viss betydning for Dylan fremgår, ikke bare av at det er det emosjonelle
h&oslash;ydepunktet i «Tangled up in Blue», men også av at nettopp den linjen i fremf&oslash;relser
etter omvendelsen, h&oslash;sten 1978, ble omskrevet: nå var det i stedet Bibelen oig Jeremia
det ble lest fra.</em>].</p>

<p ALIGN="JUSTIFY">Det er ikke bare grensen mot andre menneser som overskrides, men også
tidens begrensning. Også her skjer det en utvikling, fra en oppfatning av tiden som en
fysisk byrde («time&lsquo;s piling up»), til et nesten augustinsk tidsbegrep, der tiden,
i overskridelsens &oslash;yeblikk, forsvinner helt («got no future, got no past») [<em>Augustins
tidsdiskusjon, der han konkluderer med at verken fortiden eller fremtiden eksisterer,
annet enn i Guds evige tilstand, finnes i Confessiones, bok 110.</em>].</p>

<p ALIGN="JUSTIFY">Sangen igjennom fremstilles grenseoverskridelsen som en reise, og her
ligger hovedforskjellen mellom «Mississippi» og «Highwater»: <em>der</em> er
hovedpersonen tilfreds med sin innelukkethet og sin stillstand, og det hele slutter med
forferdelse; <em>her </em>betones tvert imot reisens n&oslash;dvendighet («Everybody got to move
somewhere»), både i forhold til kommunikasjon og til tiden, og gjennom innsikten om
denne n&oslash;dvendigheten (som tross sitt innslag av skjebnebestemmelse ikke ender opp i
fatalisme, fordi den bygger på ett valg), oppl&oslash;ses det skrekkinnjagende ved katastrofen.
Derfor ender også det apokalyptiske klimaks i den sentrale «forlis-episoden» som er
sitert ovenfor med forsoning og avklaret forl&oslash;sning, ikke med frykt: «But my heart is
not weary, it's light and it&lsquo;s free. I got nothing but affection for those
who&lsquo;ve sailed with me» &#150; en av de mest kjærlighetsfulle linjer Dylan noen gang
har skrevet. </p>

<p ALIGN="JUSTIFY">På samme måte oppveies forekomsten av det onde i Mississippi av det
gode, og til forskjell fra Highwater får her det gode stå for seg selv: Higwhaters
tvetydige omsorgssbudskap er her entydig: «I know you&lsquo;re sorry, I&lsquo;m sorry
too». Så selv om det siste verset bringer drukninsd&oslash;den som en konsekvens av
grenseoverskridelsen, og slutter med refrenget «I stayed in Mississippi a day too long»,
så er det likevel de &oslash;mme kjærlighetserklæringene som står tilbake når sangen er
slutt: «give me your hand and say you&lsquo;ll be mine» &#150; i dramatisk kontrast til
«Highwater»s «Don&lsquo;t reach out for me, can&lsquo;t you see I&lsquo;m drowning too?».</p>

<p ALIGN="JUSTIFY">Ytterligere to motiver er det verd å nevne, fordi de dukker opp også
i andre sanger. Forvandlingen fra den «Highwater»ske isolasjonismen til siste versets
empati finner sted i linjene: «Walking through the leaves falling from the trees, feeling
like a stranger nobody sees.» Det samme l&oslash;vverk dukker opp gang på gang, som uttrykk
for erkjennelsen &#150; enten den ikke oppnådde («Last night the wind was whispering, I
was trying to make out what it was», «Lonesome Day Blues»), eller den eide, udiskutable
sannheten («Tweedle Dee and Tweedle Dum &#133; They walk among the stately trees They
know the secrets of the breeze», «Tweedle Dee &amp; Tweedle Dum», se nedenfor). Som
motiv strekker dette seg tilbake til to av Dylans tidlige sanger, «Blowin&lsquo; in the
wind» fra 1962 &#150; svaret fins der, i vinden, og er bare å plukke opp for den som
vil, men samtidig: hvem kan fange vinden? &#150; og «A Hard Rain&lsquo;s A-Gonna Fall»:
«I heard ten thousand whispering and nobody listening.»</p>

<p ALIGN="JUSTIFY">«Treet» er i seg et vidt forgrenet motiv, som opptrer som bestanddel
i den idylliske tilstand i «Floater», med blad som rasler i en mild sommerbris og
vedkubber som spraker i peisen, og som truende skr&oslash;mt i den fordekte <em>murder ballad </em>«Moonlight»
(«The branches cast their shadows over stone. Won&lsquo;t you meet me out in the moonlight
alone») [<em>Det siste motivet er dessuten beslektet med de kulminerende linjene i en
annen klassiker, «Mr Tambourine Man» (1965): «Take me disappearing through the smoke
rings of my mind, / down the foggy ruins of time, / far past the frozen leaves, / The
haunted, frightened trees, / out to the windy beach, / Far from the twisted reach of crazy
sorrow,» der treet bidrar med en hel kjede med bilder i en rite de passage bort fra «den
gale sorgens forvridde grep» og ut til friheten på stranden der man kan danse «with one
hand waving free».</em>]. </p>

<p ALIGN="JUSTIFY">Endelig er en av Reisens assosiasjoner i «Mississippi», overraskende
nok, reisemotivene i Juleevangeliet: Vismennene: «I got here following the southern
star», og Marias esel: «Well, the devil's in the alley, mule's in the stall.» Også i
«Floater» dukker julemotivet opp, som en bestanddel i minnene om den bekymringsl&oslash;se
tiden.</p>


<p ALIGN="JUSTIFY">Kjærligheten</p>
<font FACE="Garamond">

<p ALIGN="JUSTIFY">Flere av de andre sangene behandler motiver som kan henf&oslash;res til
kjærlighetsmotivet på ulike måter. Felles for dem er at de &#150; som arier &#150;
inntar <em>ett</em> bestemt perspektiv om gangen og pr&oslash;ver det ut.</p>

<p ALIGN="JUSTIFY">I et intervju fra 1981 kommenterer Dylan en formulering i en av sine
nye sanger &#150; «the politics of sin» &#150; med at «Ja, det er hva synd er:
politikk». [<em>Neil Spencer (intervjuer): «The diamond voice within», New Musical
Express, 5. August, 1981, s. 29-31. Sitert fra <http://www.interferenza.com/bcs/interw/81-aug15.htm>.</em>] I «Tweedle Dum and Tweedle Dee»
utmaler han det politiske mennesket. Figurene er hentet fra Lewis Carrolls <em>Through The
Looking Glass</em>, der de er arketypen på de umulige br&oslash;drene, samspilt men gjerne i
luven på hverandre om så skulle beh&oslash;ves &#150; eller bare falle seg sånn; ikke
egentlig ondsinnede, snarere upåvirkelige. I en sentral scene resiterer de diktet «The
walrus and the carpenter»[<em>I Dylan-sammenheng er det nesten umulig å ikke assosiere
tittelen til Dylan selv, som opprinnelig het Zimmermann ('carpenter'), og John Lennon med
sin «I am the Walrus», som bygger på samme dikt</em>] for Alice, der det ikke er godt å
si hvem av hovedpersonene som er grådigst: den ene trykker i seg <em>mest</em>, men den
andre eter <em>så mye han kan</em>. (Alice konkluderer: «they were <em>both </em>very
unpleasant characters».)</p>

<p ALIGN="JUSTIFY">Dylans parhester er ikke stort bedre. Tweedle Dum og Tweedle Dee er i
murerbransjen («They run a brick and tile company»), og de oppfyller klisjeen om den
lett mafiotiske håndtverkeren med forretninger på si&lsquo;, som eier verden og tar hva
han vil ha: «Looking at a window with a pecan pie / Lot of things they'd like they would
never buy». Sannheten eier de på samme måte, som nevnt ovenfor. Når de legger sin
skjebne i Guds hender («Trusting their fate to the hands of God»), er det ikke i
religi&oslash;s tillit, men i s&oslash;vngjengeraktig likegyldighet; <em>de </em>har i hvert fall ikke
noe behov for å ta skjebnen i sine egne hender, men om han der oppe vil, så&#133; De bor
i «the land of Nod» &#150; landet dit Kain ble forvist etter sitt brodermord. Og ikke er
det noe hjertelig nabolag som fremstilles i sangen. All kjærlighet og gode tanker er
forvridd, med penger som den eneste verdimålestokken, om det i det hele tatt finnes noen:
«I got love for you, and it's all in vain», «My pretty baby, she's looking around.
She's wearing a multi-thousand dollar gown.» «Well, they're living in a happy harmony
&#133; They're one day older and a dollar short, They got a paid permit and a police
escort». Sangen er full av bisarre bilder og scener, hentet fra grenselandet mellom
skrekkabinettet og guttestrekene: «Brains in a pot, they're beginning to boil / They're
dripping with garlic and olive oil,» «They're throwing knives into the tree / Two big
bags of dead man's bones.» Sangen slutter med en oppsummering av deres forhold: «Tweedle
Dee is a low-down sorry old man. / Tweedle Dum, he'll stab you where you stand. /
&lsquo;I've had too much of your company,&lsquo; / Said Tweedle Dum to Tweedle Dee.»</p>

<p ALIGN="JUSTIFY">«Floater (too much to ask)» er til en viss grad et motbilde til
«Tweedle Dum». Gjennom det meste av sangen fremstilles en avslappet, nærmest idyllisk
stemning, der humler surrer, bladene rasler, og trærne verken gir innsikt eller frykt,
men ganske enkelt varme, som peisved («There&lsquo;s a new grove of trees on the outskirt
of town &#133; /Timber, two foot six across, / burns with the bark still on. &#133; You
can smell the pine wood burning.»)</p>

<p ALIGN="JUSTIFY">Selv om Elven ikke direkte nevnes i teksten, er det klart at handlingen
foregår ved elvebredden, og tittelen viser direkte til enda en side ved elven som
metafor: det som flyter forbi, alltid den samme men alltid nytt. Tilværelsen i Floater
skal ikke misforstås som probleml&oslash;s, men problemene tillegges ikke noen betydning.
Motiver som i andre sammenhenger (andre sanger) blir skjebnesvangre eller problematiske,
flyter her bare forbi, ikke ubemerket, men betydningsl&oslash;st, med kommentarer som: «It
doesn&lsquo;t matter in the end» og «We will just have to see how it goes.» Noen av
versene virker nærmest som kommentarer til andre sanger. «They [kanskje flomofrene i
«Highwater»?] say times are hard, / It don&lsquo;t bother me, times are hard everywhere /
We will just have to see how it goes.» «One of the bosses&lsquo; hangers-on [Tweedle Dum
eller Tweedle Dee?], trying to bully you, strong-arm you, inspire you with fear, / it has
the opposite effect.» Vinden, som får l&oslash;vet til å hviske og båter til å synke, blir
her nærmest latterliggjort: «Sometimes it&lsquo;s just plain stupid / to get into any
kind of wind.»</p>

<p ALIGN="JUSTIFY">Det kanskje vakreste verset forteller kjærlighetsfullt om
besteforeldrene: «My grandfather was a duck-trapper / he could do it with just dragnets
and ropes. / My grandmother could sew new dresses out of old cloth, / I don&lsquo;t know if
they had any dreams or hopes.» Denne beskrivelsen går direkte over i en avsigelse av
dr&oslash;mmer og håp fra jeg-personens side: «I had them once, though, I suppose». Og
sammenhengen verset inngår i, er alt annet enn idyllisk: til å begynne med fastslår
han: «If you ever try to interfere with me or cross my path again, / you do so at the
peril of your own life. / I&lsquo;m not as cool or forgiving as I sound». Det er en
oppbruddsscene som skildres; en kravstor partner kastes ut, og ub&oslash;nnh&oslash;rligheten i dette
står i skarp kontrast til den tilsynelatende fredelige stemningen i sangen. Men dette er
kjernemotivet i «Floater» &#150; den kj&oslash;lige, interessel&oslash;se betraktelsen som en pris
å betale for unnslippe de dypere problemene. Både prisen og l&oslash;nnen betales i håp og
dr&oslash;mmer: han har unnsluppet dem, men også måttet slippe dem.</p>
<p ALIGN="JUSTIFY">

<strong></strong>Noe av den samme karakteren som i «Floater» finner vi i «Bye and
Bye», bare med kontrastene trukket enda mer i ekstrem. Gjennom det meste av sangen er det
en ukritisk probleml&oslash;shet som dominerer, som en eksemplifisering av den f&oslash;r nevnte
«I&lsquo;m singing love&lsquo;s praises in sugar coated rhymes», og underst&oslash;ttet av
sangens lette swing-jazz-arrangement. Som det siste &lsquo;sukkers&oslash;te rimet&lsquo; står:
«You were my first love, and you will be my last». Men det aller siste verset snur
brutalt opp ned på hele situasjonen, og plutselig er vi tilbake i den apokalyptiske
begrepsbruken igjen, denne gangen eksplisitt knyttet til en kjærlighetsrelasjon:</p>

</font><dir><font FACE="Garamond">
  </font><font FACE="Garamond" SIZE="2"><p>Papa gone mad, mama she&lsquo;s feeling sad.<br>
  I&lsquo;m gonna baptize you in fire so you can sin no more<br>
  I&lsquo;m gonna establish my rule through civil war<br>
  Gonna make you see just how loyal and true a man can be!</p>
</font></dir>


<p ALIGN="JUSTIFY">Det samme plutselige omslaget til en voldsom reaksjon i en
tilsynelatende fredelig situasjon, opptrer i så godt som alle de &oslash;vrige sangene på
platen. «Lonesome Day Blues» regner i vers etter vers opp tapte forhold, alt i
overensstemmelse med f&oslash;rste linje: «Today has been a sad and lonesome day.» To ganger
dukker motiver fra «Floater» opp: familiebåndene, med det likefremme og ærlige «I
wish my mother was still alive», [<em>Dylans egen mor d&oslash;de i januar 2000.</em>] og
oppbruddet fra kvinnen, denne gangen etterlatt stående i d&oslash;ren, med den knusende
lakoniske kommentaren: «Funny the things you have the hardest time parting with are the
things you need the least.» [<em>Forrige gang, på Time out of Mind, var rollene ombyttet
- der heter det: «You left me standing in the doorway crying».</em>] Slutten innvarsles
med det lett omarbeidede Vergil-sitatet: «I&lsquo;m going to spare the defeated, I&lsquo;m
going to speak to the crowd / I&lsquo;m going to teach peace to the conquered, I&lsquo;m
going to tame the proud,» [<em>Sitatet er fra bok 6 i Vergils Aeneiden, der Anchises
formaner sin s&oslash;nn Aeneas om hvordan han best b&oslash;r styre: «Du, romer, husk å styre
folkene med autoritet &#133; pålegge dem fredens seder, skåne de undergivne og knuse de
stolte» (VI,851-853).</em>] og i siste vers finner vi igjen gjenlyd av en
katastrofestemning, og igjen assosiert til kjærlighet: «The leaves are rustling in the
wood, things are falling off the shelf / You&lsquo;re gonna need my help, sweetheart, you
can&lsquo;t make love all by yourself.» Hjelp-temaet kjennes igjen fra Mississippi og
Highwater &#150; her dukker det opp fra enda et nytt perspektiv.</p>

<p ALIGN="JUSTIFY">I «Moonlight» er koblingen mer subtil. Refrenget er en oppfordring
til å gå en tur i måneskinnet, men små hint i teksten ellers antyder at det kanskje
ikke er en romantisk spasertur det gjelder: luften er tykk og tung, forvridde trær kaster
skygger og «the earth and sky &#133; melt with flesh and bone». Tre linjer midt i sangen
h&oslash;res ut som en kommentar til «Floater»: «I&lsquo;m preaching peace and harmony, the
blessings of tranquility, yet I know when the time is right to strike.» Kanskje skal
sangen ses i lys av <em>murder ballad-</em>tradisjonen, som f. eks. i den tradisjonelle
«Banks of the Ohio», der mannen tar sin kjære av dage under en tur langs elva?
Jeg-personen i «Moonlight» sier da også: «I&lsquo;ll take you &lsquo;cross the river,
dear» (som en Karon over Styx? &#150; igjen en elvemetafor), og det er plutselig ikke
sikkert om kirkeklokkene kaller til bryllup eller begravelse: «For whom does the bell
toll for, love? / They toll for you and me.» [<em>I den dommedagstyngede «Not Dark Yet»
fra Time out of Mind (1997) heter det: «I can hear the church-bells ringing in the yard.
I wonder who they're ringing for.»</em>]</p>

<p ALIGN="JUSTIFY">Klokkene finnes også i «Summer Days». Her er det riktignok tydelig
uttalt bryllupsklokker det handler om, men trygg kan man likevel ikke være: «What looks
good in the day, at night is another thing.» Denne tvetydigheten ligger innbakt i sangens
tittel: «Summer days» forespeiler en lett og glad sommersang, hvilket også underbygges
av det drivende rockabilly-arrangmentet, men hva sangen egentlig handler om er h&oslash;sten:
«Summer days <em>are gone</em>». Også denne sangen er oppbygd rundt en serie av bilder og
motiver vi kjenner igjen fra andre sanger: Hjelp-temaet («She&lsquo;s lookin&lsquo; into my
eyes and she&lsquo;s a-holdin&lsquo; my hand»), Tiden («She says, «You can&lsquo;t repeat
the past,» / I say «You can&lsquo;t? What do you mean you can&lsquo;t? Of course, you
can,») [<em>Linjen, som er en av Dylans overdådigste, er basert på en ordveksling i F.
Scott Fitzgeralds The Great Gatsby.</em>], Elven («standing by God&lsquo;s river, my
soul&lsquo;s beginning to shake»), og oppbruddet &#150; igjen voldsomt: «I&lsquo;m
leavin&lsquo; in the morning &#133;, gonna break in the roof, set fire to the place as a
parting gift.» </p>

<p ALIGN="JUSTIFY">«Cry Awhile» er på overflaten den mest uttalt fiendtlige sangen, med
refrenget «I cried for you, now it&lsquo;s your turn, you can cry awhile», og
sluttpoenget «I always said you&lsquo;d be sorry, and today could be the day. / I might
need a good lawyer, could be your funeral, my trial.» [<em>Your Funeral My Trial er
tittelen på en plate av Nick Cave (1986). Cave har også spilt inn en hel plate med
Murder Ballads (1996), som bl.a. inneholder Dylans «Death is not the End».</em>] Sangen
synes å peke tilbake til «Moonlight» og «Floater», fra den angrende synderens
perspektiv: «I&lsquo;m on the fringes of the night, fighting back tears that I can&lsquo;t
control /&#133; / But I&lsquo;m crying to the Lord, trying to be meek and mild». Dermed er
det også, på en måte, den mest kjærlighetsfulle sangen &#150; selv om perspektivet
altså innebærer at det kanskje er for sent.</p>

<p ALIGN="JUSTIFY">Alle disse sangene forholder seg altså til det samme grunntema &#150;
oppbrudd fra en kjærlighetsrelasjon. Det behandles på ulike måter, fra ulike
perspektiver, men sluttresultatet er alltid det samme. Det er som om Dylan vil si: uansett
hvor man starter eller hvordan man fors&oslash;ker å l&oslash;se problemet, ender det med
forferdelse. Alle veier f&oslash;rer til Rom &#150; om man så vil dit eller ikke.</p>

<p ALIGN="JUSTIFY">Platens siste sang, «Sugar Baby», er en &lsquo;Grand Ballad&lsquo; av
samme snitt som flere av avslutningssangene på Dylans plater. Sangen begynner med det
store overblikket, der jeg-personen står stilt overfor resten av verden, men gjennom sitt
utenforskap er innehaver av esoterisk kunnskap: «I got my back to the sun &lsquo;cause the
light is too intense. / I can see what everybody in the world is up against.» Temaet er
fortsatt adskillelsen &#150; «Sugar Baby get on down the road, &#133; / you went years
without me, might as well keep going now» &#150; men perspektivet er mer distansert enn i
de tidligere sangene: n&oslash;kternt og slagordmessig stadfestes tingenes tilstand i nærmest
klisjemessige vendinger: «Can&lsquo;t turn back, you can&lsquo;t come back, sometimes we
push too far», «Some of these memories you can learn to live with, and some of them you
can&lsquo;t.» Hans egen smertefulle erfaring av adskillelsen trekkes inn i den samme
språklige og forståelsesmessige rammen: «Your charms have broken many a heart, and mine
is surely one.» Det dypt personlige blandes med det allmenne uten å få dominere:
generaliseringen «There ain&lsquo;t no limit to the amount of trouble women bring», leder
direkte over i neste generalisering, om kjærligheten, med motsatt fortegn: «Love is
pleasing, love is teasing, love &#150; not an evil thing.»</p>

<p ALIGN="JUSTIFY">Det apokalyptiske elementet er tilstede, men bare som en skygge, i en
talemåte: «You got a way of tearing the world apart, love», fulgt av platens eneste
direkte referense til Apokalypsen i bibelsk forstand: «Look up, look up, seek you maker
&lsquo;fore Gabriel blows his horn.» [<em>Linjen er et direkte sitat fra Gene Austins «The
Lonesome Road» fra 1927, som også har bidratt med melodien til «Sugar Baby».</em>]
Dette <em>kunne</em> man lese som at ringen er sluttet, at den religi&oslash;se forsoningen er
l&oslash;sningen på kjærlighetens problem, men det er å lese for mye inn i det. Snarere er
budskapet at like uutgrunnelig som den religi&oslash;se forsoningen, like vanskelig er den
jordiske kjærlighetens. Gjennom å bruke den ene for å beskrive den andre, bringes
problemet til et eksistensielt nivå der religi&oslash;se temaer er relevante, men noen <em>l&oslash;sning
</em>tilbys ikke.</p>

<p ALIGN="JUSTIFY">Som jeg var inne på i innledningen, er dette noe av styrken i Dylans
poetikk, og på <em>Love and Theft </em>behandles dette gjennomgående med stor sikkerhet.</p>

<p ALIGN="JUSTIFY">Av gjennomgangen hittil kan man få det inntrykket at <em>Love and Theft
</em>er en m&oslash;rk og dyster plate, og ganske visst finnes det rikelig med m&oslash;rke islett i
den tematiske veven. Men et like fremtredende trekk er den overdådige gleden over å
ut&oslash;se ord: versene fylles til bristepunktet, og sangene er for det meste lange. De er
dessuten spekket med humoristiske innslag, særlig ordvitser av samme slag som Dylan fra
tid til annen har avlevert fra scenen under sine konserter: «Call down to room service,
say &lsquo;send up a room&lsquo;», «Politician got on his jogging shoes, he must be
running for office.» </p>


<p ALIGN="JUSTIFY">Musikken</p>
<p ALIGN="JUSTIFY">

<em>Love and Theft </em>er ikke en diktsyklus, det er en plate, så noen ord
om musikken er også på sin plass. Det mest i&oslash;refallende er den salige blandingen av
stiler, særlig innslagene av swing-jazz fra 30-tallet. Dylan har ved flere anledninger
uttrykt sin begeistring for artister som Bing Crosby og Frank Sinatra, men han har aldri
tidligere brukt en slik stil i sin egen musikk. Det kan kanskje, noe overraskende,
forklare den musikalske friskheten som platen gjennomsyres av: når Dylan forholder seg
til en stil som er ny for ham &#150; i egenskap av ut&oslash;ver, om ikke som tilh&oslash;rer &#150;
fordrer det en lydh&oslash;rhet og konsentrasjon som ikke er like tvingede n&oslash;dvendig når han
seiler i bluesens kjente farvann. Dertil kommer at Dylan denne gang har overlatt mer enn
vanlig til sine medmusikere, som for de flestes vedkommende er hentet fra hans meget
drevne og samspilte turnéband. Ikke minst gitaristene Charlie Sexton og Larry Campbell
behersker til fullkommenhet de ulike stilartene som Dylan utforsker. Dylan selv kan
derfor, for f&oslash;rste gang i sin karriere, la sin egen gitar, et av hans varemerker, være
så godt som fraværende (og hans andre varemerke: munnspillet, forekommer ikke i det hele
tatt). </p>

<p ALIGN="JUSTIFY">Det skal sies at den tiltalende forestillingen om den 60-årige Dylan
som plutselig blir 30-tallscrooner ikke holder helt. Platen heter ikke <em>Love and theft</em>
for ingenting &#150; tittelen synes å være en direkte kommentar til tilblivelsen: minst
tre av sangene har «lånt» både melodier og arrangement fra sanger som faktisk ble
skrevet på 20-30-tallet, fremf&oslash;rt bl.a. av Bing Crosby og Billie Holiday. Det forringer
ikke platens musikalske fortjenester, men en liten kommentar på plateomslaget om hvor
melodiene kommer fra, hadde vært på sin plass; noen slik finnes ikke.</p>

<p ALIGN="JUSTIFY">Den andre hovedgruppen av sanger er ulike variasjoner på
blues-skjemaet. For å være en mann som har spilt blues gjennom en hel 40-årig karriere,
er det påfallende lite &lsquo;ren&lsquo; 12-taktsblues i Dylans produksjon. Han er en
mester i å variere de enkle bluesm&oslash;nstrene; det er som en selvpålagt begrensning som
han hele tiden kjemper mot. Det samme gjelder for <em>Love and Theft</em>. Rundt halvparten
av sangene på platen faller i denne gruppen. Det skulle man tro ville skape en viss
monotoni, men det skjer i grunnen ikke: gjennom å utnytte store deler av det spektrum av
undergenre som bluesen har gitt opphav til gjennom sin hundreårige historie (delta-blues,
rockabilly, tung, elektrisk Chicago-blues osv.), og gjennom variasjoner i fraselengder og
leken omgang med små figurer og riff, lykkes Dylan og bandet i å holde interessen oppe
også i sanger som ellers lett kunne virket for lange. </p>

<p ALIGN="JUSTIFY">Skal man fremheve ett bestemt trekk, får det bli Dylans stadige
&lsquo;kamp&lsquo; mot dominanten. I sin vanligste form er blues-skjemaet en prinsipielt
uavsluttet, syklisk form, der hver gjennomgang av skjemaet ender med en sterk dominantisk
figur som leder tilbake til grunntonearten og et nytt vers. Dylan har i stedet alltid
foretrukket å tone ned denne funksjonen, enten gjennom ulike avledende man&oslash;vre, gjennom
å modifisere dominant-akkorden, eller gjennom å utelate den helt og holdent. Dette
gjelder også for de fleste blues-numrene på <em>Love and Theft</em>. Særlig elegant er
«Cry Awhile» som aldri er i nærheten av dominanttonearten, men nettopp gjennom sitt
fravær der man aller mest venter den, gj&oslash;r den seg desto mer bemerket. Gjennom å
hanskes med dominanten på denne måten svekkes i det hele tatt karakteren av akkord<em>progresjoner</em>
&#150; de ulike tonetrinnene behandles i stedet som <em>stasjoner</em>, langt på vei
l&oslash;srevet fra et tidsforl&oslash;p. Dette overensstemmer på en subtil måte med den måten
tidsforl&oslash;p behandles i tekstene, både i den tidsoppl&oslash;sende «Mississippi» («got no
future, got no past») og «Sugar Baby»s abstrakte, tidl&oslash;se tilstand.</p>

<p ALIGN="JUSTIFY">En sang skiller seg ut fra de andre som har vært nevnt: «Po&lsquo;
Boy». Den handler om en fattig stakkar som vasker opp og mater grisene, betaler for mye i
butikken, har politiet etter seg og blir gjort til hanrei av en Freddie, men som ellers i
grunnen er glad og forn&oslash;yd. Midt i sangen får vi også innblikk i en samtale mellom
Othello og Desdemona om hva som egentlig skjedde med den der forgiftede vinen. Alt i alt
en tekst som svarer vel til Dylans egen beskrivelse av den, som en melodi som bare måtte
synges, med en tekst som nærmest sang seg selv. Det er en sjarmerende liten perle.</p>

<p ALIGN="JUSTIFY">«Generasjonens r&oslash;st» begynner å bli gammel, men <em>Love and Theft </em>viser
at han ikke står tilbake for noen av de andre generasjonene han har tilh&oslash;rt. Han er
fortsatt bitende og lekfull som på 60-tallet, tenksom eller bitter som på 70-tallet,
apokalyptisk som på 80-tallet. Alderen har dessuten utvidet området for mulige temaer,
men det kommer i tillegg til og ikke i stedet for alt det tidligere. Det er en spesiell
form for nyskapning: å kunne bevare det gamle når det nye kommer til, og den kunstformen
er det ikke mange som behersker bedre enn Dylan.</p>

</body>
</html>
